====== Su pinasad binwa ======



{{https://api.unfoldingword.org/obs/jpg/1/en/360px/obs-en-15-01.jpg}}

Hinin na hini su dyangha nga su nga Israelite sumeled ilan na tu Canaan su Benwa Phenasad. Si Joshua mepwit dwa getaw para metuus tu nga Canaanite ritu syudad nu Jericho mepalibutan nga ligun nga kuta. Ritu syudad dun i dlibun tumbyaen nga si Rahab ngalanen nga su megedlud tu nga dwa metuus bu hyanin ra rema guminabang rin ryanlan nga mahalagoy. Pegbetaren heni hugana mepetud yanin tu Diwata. Dahag phenasad lan tu ni Rahab bu tu nga pamilya nen ba sama gebaen na su Jericho gendi ilan meruma run.



{{https://api.unfoldingword.org/obs/jpg/1/en/360px/obs-en-15-02.jpg}}

Su nga Israelite rumepag ilan tu sapa Jordan  kay sumeled ilan tu Benwa Phenasad. Su Diwata theluanen si Joshua, su nga pari i punan lan. Ba sama su nga pari mendiganen lan a su tubig nu Jordan, su heguyagas nu tubig megbeneng dahag su nga Israelite maharipag ilan na bu su byanan i mimala dlupa.



{{https://api.unfoldingword.org/obs/jpg/1/en/360px/obs-en-15-03.jpg}}

Sama su nga getaw metubus elan na rumipag tu sapa nu Jordan, su Diwata  theluanen si Joshua mekadun su he sulong ri bantugan syudad ri Jericho. Su nga getaw mengunut ilan nu Diwata. Sapap tu thenalu nu Diwata nga betaren lan, su nga sundalo bu nga pari meg pared ilan libutan lan su syudad nu Jericho mensan di sendaw bu genem daw lan pegbeta ray.



{{https://api.unfoldingword.org/obs/jpg/1/en/360px/obs-en-15-04.jpg}}

Su he piton daw, su nga  Israelite mi parade ilan tu syudad mepito ri sendaw. Sama pepanaw ilan su kenalasan lan nga he libot lan. Su nga sundalo mebisay ilan muha nga pari piyunin lan na su trumpeta lan.



{{https://api.unfoldingword.org/obs/jpg/1/en/360px/obs-en-15-05.jpg}}

Dahag su kuta nu dlumibot di Jericho megeba! Su nga Isrealite pedlatan lan su helunen  nga minita lan tu syudad sama hin su thenalu nu Diwata ryanlan. Su lak regid  si nga Rahab bu su pamilya nen genda bunuay hagina miselabok hilan na tu nga Israelite. mba su nga getaw nga pegbenwa rito merengeg lan nga su Israelite nga megeba lan su Jericho, mehandehan hilan hagina bus sulungen hilan nunga Israelite.



{{https://api.unfoldingword.org/obs/jpg/1/en/360px/obs-en-15-06.jpg}}

Su Diwata mi malinta tunga Israelite nga gendi ilan me pi pya tunga getaw nga pegbenwa tu Canaan. Ugaid dun selabuk nga  grupo  ri Canaanite, tinawag ilan nga Gibeonites,  membalusbalus ilan tu to ni Joshua bu tenalu lan nga peg benwa ilan milayu ri Canaan.  Suminango ilan ni Joshua nga ma run me pya ilan. Si Joshua bu su nga Israelite enda ilan pesak nu Diwata nga en genat i nga Gibeonites. Dahag si Joshua melyag nga me pya rito rinryanlan.



{{https://api.unfoldingword.org/obs/jpg/1/en/360px/obs-en-15-07.jpg}}

Su nga Israelite grabi hangit lan ba me sunan lan nga su nga gebeonite nga pedlimbunganen yan lan, ugaid metubus na s hepepya lan  haguna pinasad lan na ine tu gunan nu Diwata. su lak sahutiha hito, su nga gari nu sebad nga pegumpungan nunga getaw Canaan. Su Amoriets, merengeg lan alan su mebal tunga gebeonites nga meselabuk hilan tunga Isaraelite, dahag peselabuk lan su sundalo lan dahag mebal ilan gebagel sundalo nga ngayen lan sulungay su Gebeon. Su nga Gebeonite me pwet ilan sumon tu ni Joshua nga meningi gabang.



{{https://api.unfoldingword.org/obs/jpg/1/en/360px/obs-en-15-08.jpg}}

Dahag si Joshua Tepuhen su nga sundalo nu nga Israelite bu sigebi lan na panaw ayha ilan merateng tu Gibeonite. sayo ri seshelem pe lan su nga sundalo ri Amorites bu mebunu ilan.



{{https://api.unfoldingword.org/obs/jpg/1/en/360px/obs-en-15-09.jpg}}

So Diwata megabang megbunu nunga Israel hya gendaw hya. Dahus  sunga Amorite meterantar ilan bu medlebog ilan bu me me pwet panga mahabagel bato nga melabo genat tu dlangit bu melon menatay tu nga Amorites.



{{https://api.unfoldingword.org/obs/jpg/1/en/360px/obs-en-15-10.jpg}}

Su Diwata pibya en nga megbeneng su gendaw  para su nga Israelite nga dun pa e dyangha lan nga pildinlan su nga Amorite. Hya gendaw hya, Su Diwata benalen mimindag dahus su gebagel ngakadaugan nu Israel.



{{https://api.unfoldingword.org/obs/jpg/1/en/360px/obs-en-15-11.jpg}}

Sama Su Diwata mepelde su nga sebad nu nga sundalo, melon tu nga sebad nga metepok grupo nga selabuhen lan sulungay i Israel. Si Joshua bu su nga Israelite gesulungen yanlan bu pedlatan hilan.



{{https://api.unfoldingword.org/obs/jpg/1/en/360px/obs-en-15-12.jpg}}

Sa mitubus na su buno, su Diwata bigayen ryanlan bu gilassilas rin ryan lan su dlupa pinsad. Dahus su Diwata mig bigay hilinaw tunga dulunan lan.



{{https://api.unfoldingword.org/obs/jpg/1/en/360px/obs-en-15-13.jpg}}

Sama metao na si Joshua, Tinawagen su helon nga getaw ri Israel bu tepuhen. Dahus si Joshua meg remind  tu nga getaw nga su dyanlan peg begbetaren nga mungunut tu samaya nu Diwata nga su benalen tu bentud Sinai. Su nga getaw mepasad ilan nga dlelayun hilan munugaling nu Diwata bu  unutan lan alan su sugu en.



// Joshua 1-24 //