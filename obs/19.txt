====== Su nga Propheta ======



{{https://api.unfoldingword.org/obs/jpg/1/en/360px/obs-en-19-01.jpg}}

Genat pa rin punpunay nu nga Israelites, Su Diwata mepwit rin ryanlan  propheta. Su nga propheta merengeg lan su guhiten nu Diwata muha  taluen lan tunga getaw mehasud tu guhiten mahatag nu Diwata.



{{https://api.unfoldingword.org/obs/jpg/1/en/360px/obs-en-19-02.jpg}}

Si Elijah hyanin su propheta segay ni Ahab medlegari ritu dlewag pedligerian nu Israel. Si Ahab hyanin su melat getaw nga genulesegen su nga getaw nga sumimba tu hena metidu diwata ngalanen si Baal. Si Elijah theluanen si Ahab, " di rumupi o megamug rin pedligerian nu Israel sampay di u theluen nga rumupi." Dyangha hitu mepon su gangit ni Ahab.



{{https://api.unfoldingword.org/obs/jpg/1/en/360px/obs-en-19-03.jpg}}

Su Diwata theluanen si Elijah nga mangay tu sapa ritu rapit gulangan para megedlud yanin kay lyaganen nu gari nga bunuay hyanin. Kada sheselem bu gebi su nga manok-manok megwit rin ryanin pan bu karni. Si Ahab bu su nga sudalunen penengaw lan si Elijah, ugaid gendi lan meta hyanin. Su meset pheres grabi thanding pya su sapa mityan.



{{https://api.unfoldingword.org/obs/jpg/1/en/360px/obs-en-19-04.jpg}}

Muha si Elijah minangay yanin ritu silingan gbenwa. Di gbenwa hya dun selabuk balu dlibun bu dun bataen dlai  hapit na rema megela su nga gan lan haguna genda na rupi bu hinin nini nga genutem hilan. Ugaid genipat lan si Elijah, dahag su Diwata meperon tu nga tapong bu nga dlana lan nga di megela. Dahag dun i gan lan sagay ting gutem pa.  Megbenwa ritu si Elijah shelid rin melon ton.



{{https://api.unfoldingword.org/obs/jpg/1/en/360px/obs-en-19-05.jpg}}

Thelu ton geninga minayan, su Diwata theluanen si Elijah nga puli na ritu pedligerian nu Israel bu theluanen si Ahab mepwet na puli dupi. Ba si Ahab minitaen si Elijah methalu, "Kin ha nasap, nga membal samok!"  Si Elijah sumimbag rin ryanin, "Yaa su membal samok! Telyuran mu si Yahweh, su metidu Diwata, dahag sinimba mu si baal. Wit mu su helon getaw nu pedliariannuIsrael tu gbentud Carmel."



{{https://api.unfoldingword.org/obs/jpg/1/en/360px/obs-en-19-06.jpg}}

Su dlunan getaw nu pedligirian nu Israel, meruma run su patgatos lima pulo nga propheta ni baal, minangay ritu gbentud Carmel. Si Elijah methalu, tu nga getaw, "Nanu nyo pa palinay su pihilan nyu? Ba si Yahweh i Diwata,  simba nyu! Ba si baal hin i diwata, simba nyu!"

Footnote:
1.keep changing, 
2. serve- sudyutan or  worship- simban



{{https://api.unfoldingword.org/obs/jpg/1/en/360px/obs-en-19-07.jpg}}

Dahag si Elijah thenalu en tunga propheta ni baal, "Bunu a mu sapi muha sagipa nyu su nga dulang, ugaid di nyu tuturay. Manin ra rema gulehen hu. Su Diwata nga sumimbag re gapoy henen nen e metud Diwata." Dahag su nga pari ni baal mesagipa ilan na dulang ugaid gendi lan tuturan.



{{https://api.unfoldingword.org/obs/jpg/1/en/360px/obs-en-19-08.jpg}}

Dahag su propheta ni Baal mininginengi ilan, "Kenigay mu yami, Baal!" Mulo sendaw lan na meninginengi bu megbesay bu genangelan lan pa su dlawas lan siha, ugaid genda irun siminimbag.



{{https://api.unfoldingword.org/obs/jpg/1/en/360px/obs-en-19-09.jpg}}

Ba medlelabong na, si Elijah mesagipa na tu nga dulang ritu Diwata. Dahag theluan nen su nga getaw nga betangan sepulo berwa mahabagel kawa dahag pepenuen lan tubig sampay mibasa su karni, su gayo, pya su dlupa ritu dlumibot nu altar mebasa tandeng.



{{https://api.unfoldingword.org/obs/jpg/1/en/360px/obs-en-19-10.jpg}}

Dahag menengnengi si Elijah, "Yahweh,  Diwata ni Abraham, ni Isaac, bu ni Jacob, pita mu renami nandaw nga yaa su Diwata nu Israel bu inan su thelisuguen mu. Simbag mu enan para hini nga getaw hini nga sunan lan nga Yaa su metud Diwata."



{{https://api.unfoldingword.org/obs/jpg/1/en/360px/obs-en-19-11.jpg}}

Sahutiha hitu, su gapoy minug genat tu dlangit dahag metutung su karni, su gayo, su bato, pya su dlupa, bu su tubig dlumibot tu altar. Ba minita tunga getaw, mengenluluran hilan tu dlupa bu tinalu lan, "Si Yahweh su metud Diwata! Si Yahweh su metud Diwata!"



{{https://api.unfoldingword.org/obs/jpg/1/en/360px/obs-en-19-12.jpg}}

Si Elijah methalu, "Di nyu buwang ngay dun mahalagoy ri nga propheta ni baal!" Dahag su nga getaw pendap lan su nga propheta ni baal muha genalap lan bu benunu lan.



{{https://api.unfoldingword.org/obs/jpg/1/en/360px/obs-en-19-13.jpg}}

Dahag si Elijah theluanen  su gari nga si Ahab, "Puli a rayun tu syudad haguna su dupi phedateng na." Dahag su dlangit mendelem, dahus sugat thandeng heseheg ri dupi. Si Yahweh  tinubosen na su pheres bu pinita en tunga getaw nga Hyanin su metud Diwata.



{{https://api.unfoldingword.org/obs/jpg/1/en/360px/obs-en-19-14.jpg}}

Ba metibus na su dyangha ni Elijah, su Diwata  pinili en nasap si Elisha nga mebal propheta. Su Diwata megbal melon mahaseselubu phebyan ni Elisha. Selabuk hini nga nga mehaseselubu mepegulek ritu ni Naaman, su ngusu kunutan, nga dun meselen dlerunen ri panitin nga khanam. Merengegen nga si Elisha  dun balahaten bu minangay yanin ritu bu hinangyu en si Elisha bulungen hyanin. Si Elisha theluanen si Naaman nga lenerenen su dlawasen mepetu tu Sapa Jordan.



{{https://api.unfoldingword.org/obs/jpg/1/en/360px/obs-en-19-15.jpg}}

Su bekna myangit si Naaman haguna para ren ranin deen ni pantagen. Genda meneben mepalin ra su pihilanen dahag leneren  rasu dlawsen tu Sapa Jordan mepito. Sa su tampusan nen na, leneray su dlawasen tu tubig,  bu su panitin meyulian. Su Diwata benulungen hyanin.



{{https://api.unfoldingword.org/obs/jpg/1/en/360px/obs-en-19-16.jpg}}

Su Diwata mepwit nga melun dlen nga propheta. Mulo su dlunan lan memalinta nga belengan lan su he simba lan tu hena metud diwata, bu mepita ilan heshama bu helilat tu helon getaw. Dahag su propheta mimalinta ba di lan undagen hebal lan melat bu mepun hilan nga unotan lan su Diwata, su  Diwata ehumenen ba dun dusa lan bu berasanen ilan.



{{https://api.unfoldingword.org/obs/jpg/1/en/360px/obs-en-19-17.jpg}}

Sebad nu dyangha, su nga getaw gendi lan pengunuten su Diwata. Sebad nu dyangha pesetan lan su nga propheta bu sebad binuno lan pa. Mensan, si Jeremiah linabu lan ritu memala delungan bu gewaan lan ritu para matay.  Lened lan pa tu delungan nga dun gbasahen, ugaid su gari melelat rin ryanin dahag senuguen su nga getawen  lapen yanin tu delungan sa di  pa yanin matay.



{{https://api.unfoldingword.org/obs/jpg/1/en/360px/obs-en-19-18.jpg}}

Su nga propheta dlelayun hilan peguhit tu thalu nu Diwata pyasi su nga getaw pegangit na ryanlan. Mimalinta ilan tu nga getaw nga ba di ilan tumelyud tu nga benal melat su Diwata pedlatanen yanlan ba di ilan menengi gampun tu Diwata. Su nga propheta pesunen rema ryanlan nga mephasad su Diwata nga su Diwata Gumon mangay ryanlan.



// 1 Kings 16-18; 2king5; Jeremiah 38 //