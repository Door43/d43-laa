====== Su Samaya nu Diwata rin ni David ======



{{https://api.unfoldingword.org/obs/jpg/1/en/360px/obs-en-17-01.jpg}}

Si Saul hyanin myuna gari rin Israel. Metas muha melengas dlai hyanin, sama hin su lyagan nu nga getaw nga gmebal gari. Si Saul su gempya gari shelid lak rin nda meben tun tu hepedlagari en tu Israel. Ugaid mebal hyanin balarusa nga gari muha genda en na pengunutay su Diwata. Muha su Diwata mimili dlen getaw para mebal gari sukli rin ryanin.



{{https://api.unfoldingword.org/obs/jpg/1/en/360px/obs-en-17-02.jpg}}

Pinili nu Diwata i melebud Israelite ngalanen si David puli gari rin ni Saul. Si David megingat hyanin nu nga bilibili genat tu dlungsud Bethlehem. Genda phesama dyangha sama pegingatanen su nga bilibili nu gama en, si David mehapatay dlemong muha dlupop nga human tu nga bilibili. Si David dun i helembaba en muha metidu getaw nga mephetud muha mesiligan hyanin bu mingunut tu Diwata.



{{https://api.unfoldingword.org/obs/jpg/1/en/360px/obs-en-17-03.jpg}}

Si David mebal hyanin bantugan sundalo muha kunutan. Sa su melebud pa si David, mehuntranen su gunlu ngalanen Goliath Si Goliath mehaganad misaba nga sundalo meseheg thandeng muha pegangay na thelu metros su tasen! Ugaid gebangan hyanin nu Diwata nga mebantugen si Goliath bu mi gunen su nga Israel. Metubos itu sa, si David melun pa i mepadauganen nga buno nu nga kuntra nga Israelite, nga su nga getaw pederyal lan hyanin.



{{https://api.unfoldingword.org/obs/jpg/1/en/360px/obs-en-17-04.jpg}}

Si Saul mesegi tu ni David tu hagina su dlelaman nu getaw rin ni David. Melon dyangha nga lyagan nis Saul petayay si David, hasma maantu, megedlud hyanin tu ni Saul. Selabuk gendaw, peningaw ni Saul si David para petayenen. Menangay si Saul tu dlangob nga pegedluran rema ni David, ugaid si Saul daen meta si David. Mesempel na gupya si David tu ni Saul muha pahayen na sya petayay si Saul, ugaid daen hitu gulehay. Ugaid genuntinganen su dlaho ni Saul para  mesunanen nga gendi en hyanin petayn para hyanin mebal i  gari.



{{https://api.unfoldingword.org/obs/jpg/1/en/360px/obs-en-17-05.jpg}}

Ugaid, minatay si Saul rin hepegbuno, dahag si David mebal gari tu Israel. hyanin su misaba gari bu lenalam hyanin tunga getaw. Su Diwata pingupyanen si David bu mibal hyanin succesful. Si David melon buno mibyanan nen bu gebangan hyanin nu Diwata nga rumaug ilan tu nga kontra lan. Si David miha sahopen su Jerusalem bu benalen eni  gebagel syudad.Sagay ni David medligari, su Israel mi bal bantogan bumerato benwa.



{{https://api.unfoldingword.org/obs/jpg/1/en/360px/obs-en-17-06.jpg}}

Lyagan ni David megbal simbahan para nu Diwata para su dlunen getaw mehebigay hepegya tu Diwata bu mehegbigay dulang tu Diwata.  Manin patpulo gatus ton, su nga getaw sinimba lan su Diwata muha megbigay ilan nga dulang tu Diwata ritu Dlahaw Tepuhan nga benal ni Moses.



{{https://api.unfoldingword.org/obs/jpg/1/en/360px/obs-en-17-07.jpg}}

Ugaid su Diwata peweten si propheta Nathan tu ni David i nga thalu hini, "Haguna yaa getaw tu phegbunuan,  gendi mu balay su simbahan hin para rin dyanan. Su gbata mu dlai i megbal run. Ugaid, pengumpyanan hu ra yaa thandeng. Selebok nu thupwan mu mebal gari tu pedlegetawan hu daen geteben!" Su selabok thupwan ni David nga mebal gari muha kunutan sampay daen geteben hitu i Gumon. Su Gumon, hyanin i selebok pinili nu Diwata nga gumon tu nga getaw rini dunya nga balarusa.



{{https://api.unfoldingword.org/obs/jpg/1/en/360px/obs-en-17-08.jpg}}

Sama merengeg ni David hitu nga thalu hitu, mepashalamat  yanin bu pedelyaren su Diwata, haguna mephasad hyanin ni David gembagel bantug bu pengumpya. Genda mesunan ni David ba nanu balay nu Diwata su gbetang hitu. Ugaid, sama hetu mebal, su nga Israelite megelat metas dyanha genat su Gumon merating,  singebu ton perating.



{{https://api.unfoldingword.org/obs/jpg/1/en/360px/obs-en-17-09.jpg}}

Si David medlegari i du patasen bu hesalegen rin melon ton, muha su Diwata pengumpyananen hyanin. Ugaid, sa metau na si David mehagbal hyanin gembagel dusa tu Diwata.



{{https://api.unfoldingword.org/obs/jpg/1/en/360px/obs-en-17-10.jpg}}

Selabok gendaw, sa su dlunen sundalo ni David nga melayo tu nga balay lan kinpimbunuan, mitinge yanin tu dibabaw tu palasyu nen muha mehita hyanin melengas dlibon peligo. Ngalanen Bathsheba.



{{https://api.unfoldingword.org/obs/jpg/1/en/360px/obs-en-17-11.jpg}}

Imbes  metenggi tu melayo, si David suminugo nga wetin hyanin tu ryanin. megubay ilan muha penulien hyanin tu balay lan. Genda lak meben, si Bathsheba mepwet thalu tu ni David nga beres hyanin.



{{https://api.unfoldingword.org/obs/jpg/1/en/360px/obs-en-17-12.jpg}}

Su sawa ni Bathsheba nga si Uriah, selabok panday nu nga sundalo ni David. Tinawag ni David si Uriah bu pyulien muha thenaluanen nga meretu sa hyanin sawanen. Ugaid si Uriah genda helyag nga muli hyanin, haguna su dlunen sundalo ritu pa pengbunuan. Bena pewet puli ni David si Uriah ritu pengbunuan dahus theluanen su  kunutan sundalo nga betangen si Uriah ritu titinga pengbunuan nga ritu hin meseheg kuntra para mepatay si Uriah.



{{https://api.unfoldingword.org/obs/jpg/1/en/360px/obs-en-17-13.jpg}}

Metubos matay si Uriah, Si David pengensawanen si Bathsheba. Da meben, mebata hyanin dlai nga bata ni David. Meyangit gupya thanding su Diwata tu benal ni David, muha peweten su propheta nga si Nathan nga theluenen run nga gembagel i dusa nen. Meninge gampon si David ritu Diwata muha ginampon ra hyanin nu Diwata.  Si David mengunut tu Diwata ri dlun hetuboen pyasi rin kelegenay.



{{https://api.unfoldingword.org/obs/jpg/1/en/360px/obs-en-17-14.jpg}}

Baras nu Diwata tu dusa ni David, minatay su dlai gembata ni David. Dun rema hesamok tu pamilya ni David sampay pegetubo pa hyanin, muha su bantug ni David meluya. Pya pa  si David hina metugaling tu Diwata, ugaid su Diwata metugaling ra ritu samayaen tu ryanin. Da meben, si David bu si Bathsheba mehegbata ilan nasap puli dlai, piningalanan lan Solomon.



// 1 Samuel 10;15-19;24;31; 2Samuel 5;7;11-12 //