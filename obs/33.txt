====== Su Guheten Mehatag rin Menggulek ======



{{https://api.unfoldingword.org/obs/jpg/1/en/360px/obs-en-33-01.jpg}}

Selabok gendaw, si Jesus menintulu ritu gembagel tepuk nu nga getaw mesempel tu gbelit danaw. Melon thanding getaw i megangay ritu para merengeg lan su tintuluan ni Jesus. Si Jesus suminakay ritu gbelutu para du i dkugar rin mekathalu ryanlan. Megenhud Hyanin tu gbelutu dahag tenintuluan nen su nga getaw.



{{https://api.unfoldingword.org/obs/jpg/1/en/360px/obs-en-33-02.jpg}}

Si Jesus peguhiten su guhetin hini, "Su mengalebek mengembula dliso pemula. Mba pesegwak en na su nga dliso, su shebad nu nga dliso metepu tu dalan, dahag su nga manok-manok mingay ritu muha pengkan lan su nga dliso."



{{https://api.unfoldingword.org/obs/jpg/1/en/360px/obs-en-33-03.jpg}}

"Su shebad nu nga dliso melabu tu gbetwan, nga dun lak i kampun dlupa en. Su nga dliso ritu betwan mengintubo dayun, ugaid su nga ganget en genda meralem tu dlupa. Sa su gendaw sumiyag bena minit su syag en, su pengembula mengules bu matay."



{{https://api.unfoldingword.org/obs/jpg/1/en/360px/obs-en-33-04.jpg}}

"Shebad nu nga dliso melabo tu dugyan segbet. Su nga  shebad dliso mengentubo, ugaid su nga dugyan segbet metabun ritu. Su nga pengembula nga mengentubu genat tu dliso ritu dugyan dlupa genda pegbegay bunga."



{{https://api.unfoldingword.org/obs/jpg/1/en/360px/obs-en-33-05.jpg}}

"Su shebad melabu tu gempya dlupa. Hini nga dliso hini mengentubu bu megbigay thelu pulo, genempulo, bu pyasi megatus pa bunga mba su nga dliso nga mepengembula. Pekeneg a mu, sa dun i telenga nyu!"



{{https://api.unfoldingword.org/obs/jpg/1/en/360px/obs-en-33-06.jpg}}

Hini guhetin hini 
Bena pesabot ni Jesus, "Su dliso hitu, hitu i thalu nu Diwata. Su dalan hitu, hitu i nga getaw nga mekarengeg tu thalu nu Diwata, ugaid genda en mesabot, dahag su saitan awa en nen su thalu rin ryanin."



{{https://api.unfoldingword.org/obs/jpg/1/en/360px/obs-en-33-07.jpg}}

" Su betwan dlupa hitu, hitu i getaw nga meharengeg tu thalu nu Diwata bena dinawat en nga dun dlelyag en. Ugaid mba mehabyan hyanin nga shashat, puli ilan tu benaya lan."



{{https://api.unfoldingword.org/obs/jpg/1/en/360px/obs-en-33-08.jpg}}

"Su nga dugyan dlupa hitu i nga getaw nga mekarengeg tu thalu nu Diwata, ugaid, su dlyagan lan, su hepedlegaus lan, su hesiba tu hitubu lan hinin hin mebal gelet nga melayo ilan tu Diwata. Sapap maantu, su nga tintuluan nga merengeg en gendi mahabunga."



{{https://api.unfoldingword.org/obs/jpg/1/en/360px/obs-en-33-09.jpg}}

"Ugaid su gempya dlupa hitu i nga getaw nga mekerengeg tu thalu nu Diwata, mepetud ilan, bu mehamunga."



// Matthew 13:1-8, 18-23; Mark 4:1-8, 13-20; Luke 8:4-15 //