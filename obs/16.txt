====== ====== ====== ====== ====== ====== ======  ======





Sama minatay na si Joshua, da ilana pengunot su nga Israelites muha da ran na pengunutay su thalu nu Diwata. Su nga Israelites mepun na sumimba ritu diwata nu nga Caananites imbes si Yahweh, su metud nga Diwata. Su nga Israelites deen e gari lan, dhag alan su pegbetad lan balen lan na kay rin pihilan lan mesiba na. ======





Muha su Diwata mepwet getaw paras gumon ryanlan ritu nga ngusu lan dahag megbegay hetana tu gbenwa lan.Ugaid sa su nga getaw peselingawan lan su Diwata muha mepun ilan na sap sumimba tu nga idols, su Diwata melyag Hyanin nga su Midianites,nga su mesepel nga kuntra lan nga grupo tunga getaw, nga mepeldi ilan ======





Pengalap nu nga Midianites su nga dlunen senghu nu nga Israelites shelid rin pitu ton. Mendek su nga Israelites; memegedlud ilan tu nga dlangub para gendi ilan meta nu nga Midianites. shutiha hya, megayad ilan meningnegi tu Diwata nga gunen hilan. ======





Haguna su nga Israelites ginda ilan na pengunut tu Diwata, berasan hilan nu  Diwata phebyan rin  nga ngusu lan nga denag ilan. su nga ngusu lan pedawen lan su nga betang nu nga Israelite , medalatan su nga gemo lan bu  melon pa benunu lan. Metubus ba mehabyan su melon tun nga genda ilan pengunutay tu Diwata muha su hependaug-daug ryanlan tu nga ngusu lan, su nga Israelites menengi gampun muha gabang tu Diwata para gunen hilan. ======





Selabok gendaw, su getaw ri Israel nga si Gideon pegedlud pedlegek tu palayen para di pedawen nu nga Midianites. Su angel ni Yahweh menangay tu ni Gideon dahag methalu, "Su Diwata kin ryania,  gembelu sundalo. Panawa muha gwan mo su Israel ritu nga Midianites." ======





Su gama ni Gideon dun i dulanganen para tu idol lin. Theluan nu Diwata hyanin nga gebaenen hitu altar. Pero mendek si Gideon tu nga getaw, pegelatanen nga medlegebi. Dahag gebaen su altar bu linupegan. Mebal hyanin begu altar ritu para rin Diwata dahag dulangan para ritu Diwata. ======





Pagka sunod seselem minita nu nga getaw nga nga geba su altar lan, myangit ilan thandeng. Minanyang ilan to balay ni Gedion kay bunu en lan hyanin, ugaid su gama ni Guideon metalo, umsa gebangan nyo su diwata nyo, ba hyanin su diwata, pretektaranen su dlawasen! hanguna tinaluen eni, su nga getaw da lan bunu ay si Gideon.



//  //