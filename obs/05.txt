====== Su pinasad bata ======



{{https://api.unfoldingword.org/obs/jpg/1/en/360px/obs-en-05-01.jpg}}

Sepulu tun mehabyan sa si nga Abram bu si Sarai merateng hilan tu Canaan, daen pa regid i gbata lan. Muha  si Sarai, su sawa ni Abram, theluanen hyanin, " Hagina  su Diwata genda en  inan buwangay mahabata ita, dahag nandaw metau u na para  mahagbata pa, begay u  ryania su gulepen hu nga si Hagar. Pengensawa  mu hyanin  para hyanin i mahabegay bata para rin ryanan.



{{https://api.unfoldingword.org/obs/jpg/1/en/360px/obs-en-05-02.jpg}}

Muha si Abram pengensawanen si Hagar. Si Hagar mehegbata dlai muha pengalanan ni Abram Ishmael. Ugaid si Sarai  mesegi tu ni Hagar. Sa sepulo butlo ton na  si Ishmael, su Diwata  mepinda tu ni Abram.



{{https://api.unfoldingword.org/obs/jpg/1/en/360px/obs-en-05-03.jpg}}

Methalu su Diwata ," Inan su Diwata  Balahatan. Megbal u samaya ritu ryania." Muha si Abram mengenluluran tu dlupa. Theluan rema nu Diwata si Abram," Yaa  mebal gama ritu  melon gbenwa. Begay u rin rini a, muha tu thupwan mu su dlupa Canaan, bu su  helon  gahed, bu Inan su Diwata  lan daen geteben. Petuli nyu su  dlunen dlai rin pamilya nyu."



{{https://api.unfoldingword.org/obs/jpg/1/en/360px/obs-en-05-04.jpg}}

"Su sawa mu, si Sarai, mahegbata  hyanin -hyanin su gbata phenasad. Pengalanan nyu Isaac. Balen Hu su samaya  u rin ryanen,  muha  mebal hyanin gembagel benwa. Balen hu ra rema  si  Ismael gembangel gbenwa ugaid  su samaya u meretu dlelayon ni Isaac. Muha  su ngalan ni Abram phinalen nu  Diwata Abraham , mahasuren  "gama rin melon." Muha phinalen rema nu Diwata su ngalan ni Sarai  tu Sarah, mahasud rin "bai."



{{https://api.unfoldingword.org/obs/jpg/1/en/360px/obs-en-05-05.jpg}}

Dyangha gendaw hitu, si Abraham pentulien, su dlunan dlai tu gbalayen . Menyan su ton hetu, sa si Abraham megatus ton na muha  si  Sarah siyampulo na, si Sarah pegbataen su gbata ni Abraham dlai. Pinengalanan ran Isaac  sama hitu i thenalu nu Diwata ryanlan.



{{https://api.unfoldingword.org/obs/jpg/1/en/360px/obs-en-05-06.jpg}}

Sa si Isaac medlehenahan na, su Diwata pekendananen si Abraham din  hesalegen, bu thenaluen, " Wet mu si Isaac, su buntong gbata mu, muha buno mu hyanin para dulang rin Ryanan. Mengunot na sap  puli si Abraham tu Diwata  muha pesagepaen su bataen para ri  dulang.



{{https://api.unfoldingword.org/obs/jpg/1/en/360px/obs-en-05-07.jpg}}

Sa  si Abraham bu si Isaac  mepanaw ilan na pangay tu dulangan , mesak si Isaac, "Ama, dun gayo ta para dulang, ugaid endun su bili-bili?" Sumembag si Abraham, " Su Diwata meperun  ra  tu bili-bili, para  dulang ta, dyanan gbata."



{{https://api.unfoldingword.org/obs/jpg/1/en/360px/obs-en-05-08.jpg}}

Sa merateng hilan na tu dulangan, genehitan ni Abraham su bataen, nga si Isaac muha giwetin ritu binalen altar. Bunoenen na sya su bataen, bina methalu su Diwata. "Bening ha! Di mu pesaytay su bata mu! Nandaw mesunan hu nga dun hendek mu rin Ryanan haguna da  mu pesingetay rin ryanan su bata mu."



{{https://api.unfoldingword.org/obs/jpg/1/en/360px/obs-en-05-09.jpg}}

Ritu rapit mesempel ni Abraham, mihita hyanin selabok turo bili-bili mesibed rin gayo.  Su Diwata perunin tu turo bili-bili para dulang, gbelis rin ni Isaac. Lelyag gupya si Abraham rin hepedulangen, turo bili-bili.



{{https://api.unfoldingword.org/obs/jpg/1/en/360px/obs-en-05-10.jpg}}

Muha su Diwata methalu tu ni Abraham, "Haguna kelyag mu, nga gbegay mu rin Ryanan, su helunen, pya pa su gbuntong bata mu, Inan mephasad rin ryania nga pengumpyanan Hu yaa. Su tupwan mu, mas mekelun pa rin gbitun tu kawang. Haguna mengunot a rin ryanan, su dlunen pamilya rini dunya, pengumpyanan phebya rin pamilya mu."



// A Bible story from: Genesis 16-22 //